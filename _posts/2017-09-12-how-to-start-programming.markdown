---
layout: post
title: How To Start Programming
date: 2017-09-12 00:00:00 +0300
description: You’ll find this post in your `_posts` directory. Go ahead and edit it and re-build the site to see your changes. # Add post description (optional)
img: how-to-start.jpg # Add image post (optional)
tags: [Programming, Learn] # add tag
---

<h2>ম্যাচিং</h2>
<p>ধর,একটি বাইপার্টাইট গ্রাফ আছে যার এক পাশে $latex n$ সংখ্যক ব্যক্তি এবং অপর পাশে $latex m$ সংখ্যক চাকরির পোস্ট আছে। প্রতিটি এজ দ্বারা বুঝায় যে একজন ব্যক্তি এই চাকরির জন্য আবেদন করে আপাতভাবে উপযুক্ত বলে নির্বাচিত হয়েছেন। এখন একজন মানুষ একাধিক চাকরির জন্য উপযুক্ত বলে নির্বাচিত হতে পারেন। আবার একটি চাকরির পোস্ট এর জন্য একাধিক ব্যক্তিকে সাময়িক অনুমোদন দেওয়া হতে পারে। কিন্তু শেষ পর্যন্ত একজন ব্যক্তি একটি চাকরিই করবেন। এবং একটি চাকরির পোস্ট একজন ব্যক্তিই পাবেন। এখন কিভাবে কাকে কোন পোস্ট এ চাকরি দিলে সবচেয়ে বেশি বেকারত্ব বিমোচন করা যাবে? একাধিক সমাধান থাকতেই পারে।</p>
<p>অথবা মনে কর, একজন ঘটক এর অফিস এ প্রত্যেক পাত্র কয়েকজন পাত্রির ব্যাপারে আগ্রহ প্রকাশ করেন। প্রত্যেক পাত্রি ও কিছু পাত্রের ব্যাপারে আগ্রহ প্রকাশ করেন। এখন ঘটক চাচ্ছেন সবচেয়ে বেশি সংখ্যক বিয়ে যেন হয়। কারণ একটি বিয়ে ঘটাতে পারলে ঘটক আর্থিকভাবে বেশ লাভবান হন। এখন তিনি এমনভাবে পাত্র ও পাত্রি দের একে অপরের প্রতি প্রলুব্ধ করতে চান যেন বিয়ের সংখ্যা সর্বোচ্চ হয়। তার কার কাছে গিয়ে কার ব্যাপারে গুণগান করা উচিত? এবং সর্বোচ্চ বিয়ে কতগুলো হতে পারে?</p>
<p> এসকল সমস্যার সমাধানে আমরা গ্রাফের বর্তমান এজ গুলো থেকে একটি সাবসেট বাছাই করব এবং নতুন একটি গ্রাফ বানাবো যেখানে কোন ভারটেক্স এর ডিগ্রী ১ এর বেশি না হয়। কারণ, আমরা চাই না একটি ছেলে একের বেশি মেয়ে কে বিয়ে করুক বা একটি মেয়ে অনেক ছেলেকে বিয়ে করুক বা একজন মানুষ অনেক গুলি চাকরি করুক অথবা একটি চাকরি অনেকে মিলে করুক। অর্থাৎ, আমরা এখানে একজন মানুষের সাথে একটি চাকরিকে ম্যাচ করছি, একটি ছেলের সাথে একটি মেয়েকে ম্যাচ করাচ্ছি। আমরা গ্রাফ থিওরির মাধ্যমে ঘটকালি করতে যাচ্ছি।</p>
<p>কিন্তু মনে করার কারণ নেই যে, ম্যাচিং শুধু বাইপার্টাইট গ্রাফ এর জন্য। যেমন বিয়ের সমস্যায় এমন হতেই পারে যে বাইসেক্সুয়াল, হোমোসেক্সুয়াল বা আরো অন্য ওরিয়েন্টেশন এর মানুষ থাকতেই পারে।</p>
<p> অথবা, একটি ক্লাসের শিক্ষার্থীদের মধ্যে বন্ধুত্বের গ্রাফ দেওয়া আছে। শিক্ষক ২ জন এর টিম করে তাদেরকে প্রজেক্ট দিতে চান। উনি ভালভাবে জানেন যে, টিমের ২ জনের সম্পর্ক ভাল না হলে টিমে কাজ হবে না। এইক্ষেত্রে তিনি চান বন্ধুত্বের উপর ভিত্তি করে সর্বোচ্চ সংখ্যক টিম তৈরি করতে। এই ক্ষেত্রেও আসলে তিনি ম্যাচিং চান কিন্তু গ্রাফটি বাইপার্টাইট নয়।</p>
<p> <strong>সংজ্ঞা: </strong> একটি গ্রাফ $latex G = (V, E)$ এর একটি সাবগ্রাফ $latex M$ কে $latex G$ এর উপর একটি ম্যাচিং বলা হবে যদি $latex \Delta(M) \leq 1$. যদি কোন ভারটেক্স $latex v$ এর জন্য $latex d_{M}(v) = 0$ হয়, এমন ভারটেক্স কে বলে <strong> $latex M$-অসম্পৃক্ত </strong> ভারটেক্স। আর যেসব ভারটেক্স এর জন্য $latex d_{M}(v) = 1$, তাদের কে বলে <strong> $latex M$-সম্পৃক্ত </strong> ভারটেক্স।</p>
<p>বেশিরভাগ ক্ষেত্রেই দেখা যায় যে, কোন কোন ভারটেক্স থেকে যায় যাদেরকে কারো সাথে ম্যাচ করা যায়নি কোনভাবে। যদি গ্রাফের ভারটেক্সের সংখ্যা বিজোড় হয়, তাহলে তো এমন হবেই। কিন্তু জোড় সংখ্যক ভারটেক্সের গ্রাফেও এমন হতেই পারে। কিন্তু যদি প্রত্যেক ভারটেক্স কেই অন্য কোন ভারটেক্স এর সাথে ম্যাচ করা যায় তাহলে এই ম্যাচিং কে বলে পারফেক্ট ম্যাচিং।</p>
<p> <strong> সংজ্ঞাঃ</strong> যদি একটি ম্যাচিং $latex M$ একটি গ্রাফ $latex G$ এর প্রতিটি ভারটেক্স কে সম্পৃক্ত করে, তাহলে $latex M$ কে $latex G$ এর উপর একটি <strong>পারফেক্ট ম্যাচ</strong> বলে।</p>

<p> ম্যাচিং তৈরির উপায় হচ্ছে প্রতিবার একটি এজ নেওয়া যার দুই প্রান্ত সম্পৃক্ত হয়নি। তারপর সেই এজ কে এ যোগ করা। একটা সময় দেখা যাবে যে নতুন এজ সংযোগ দেওয়া যাচ্ছে না। এই অবস্থায় ম্যাচিংটিকে বলে ম্যাক্সিমাল ম্যাচিং। আবার একটি গ্রাফের সবগুলো ম্যাচিং এর মাঝে যেইসব ম্যাচিং সর্বোচ্চ সংখ্যক এজ ব্যবহার করে তাদেরকে বলে ম্যাক্সিমাম ম্যাচিং। তবে খেয়াল রাখা উচিত ম্যাক্সিমাল ম্যাচিং মানেই কিন্তু ম্যাক্সিমাম ম্যাচিং নয়। যেমন নিচের দুটি গ্রাফের ম্যাচিংগুলো।</p>

<p> <strong> সংজ্ঞাঃ</strong> যদি একটি ম্যাচিং এ আর কোন এজ যোগ করা যায় না, তবে ম্যাচিংটি <strong>ম্যাক্সিমাল</strong>। আর যদি একটি ম্যাচিং এ সর্বোচ্চ সংখ্যক এজ থাকে তবে ম্যাচিংটি <strong>ম্যাক্সিমাম</strong>।</p>
<p> বাম পাশের গ্রাফে একটি পাথ আছে যার প্রথম এজটি ম্যাচিং এ আছে, পরেরটি নেই, তারপরেরটি আছে, কিন্তু তারপরেরটি নেই। এরকম পাথ এর দৈর্ঘ্য যদি জোড় হয়, তবে প্রথম এজটি ম্যাচিং এ থাকলে শেষেরটি থাকবে না। আবার প্রথমটি ম্যাচিং এ না থাকলে শেষেরটি অবশ্যই থাকবে। যদি পাথ এর দৈর্ঘ্য বিজোড় হয়, তবে প্রথম এজ ম্যাচিং এ থাকলে শেষটিও থাকবে। আবার প্রথম টি না থাকলে শেষটিও থাকবে না। যদি প্রথম ও শেষ এজ ম্যাচিং এ না থাকলে তাহলে আমরা অবশ্যই যেসব এজ ম্যাচিং এ আছে তাদের কে ম্যাচিং থেকে বাদ দিয়ে, যারা ম্যাচিং এ নাই তাদের কে ম্যাচিং এ যোগ করি তাহলে আরো বড় একটি ম্যাচিং পাবো।</p><p>
</p><p><strong>সংজ্ঞাঃ</strong> যদি একটি পাথ এর যেকোন দুটি পাশাপাশি এজ এর একটি $latex M$ এ থাকে এবং অন্যটি $latex M$ এ না থাকে, তবে এই পাথটিকে বলে <strong>$latex M$-অল্টারনেটিং</strong> পাথ। আর যদি পাথ এর প্রথম এজটি $latex M$ এ না থাকে এবং শেষ এজটিও $latex M$ এ না থাকে তবে একে <strong> $latex M$-অগমেন্টিং </strong> পাথ বলে।</p>
<p> <strong> সংজ্ঞাঃ </strong> দুটি গ্রাফ $latex A$, $latex B$ যদি একই ভারটেক্স সেট এর উপর হয়, তাহলে তাদের সিমেট্রিক ডিফারেন্স $latex A \Delta B$ হচ্ছে এমন একটি গ্রাফ $latex C$ যেই গ্রাফটি শুধু $latex A$ তে আছে এমন এজ এবং শুধু $latex B$ তে আছে এমন সব এজ নিয়ে তৈরি। যেই এজ $latex A$ এবং $latex B$ দুই গ্রাফেই আছে সেটি $latex C$ তে থাকবে না।অর্থাৎ, $latex C = A \Delta B = (A - B) \cup (B - A)$.</p>
<p> অনেক কিছুর সিমেট্রিক ডিফারেন্স হতে পারে। যেমন দুটি পাথ $latex P_{1}$ ও $latex P_{2}$ এর জন্য $latex P_{1} \Delta P_{2}$, দুটি সাইকেল  $latex C_{1}$ ও $latex C_{2}$ এর জন্য $latex C_{1} \Delta C_{2}$, দুটি ম্যাচিং  $latex M_{1}$ ও $latex M_{2}$ এর জন্য $latex M_{1} \Delta M_{2}$.</p>
<p> <strong> সুত্রঃ </strong> দুটি ম্যাচিং সিমেট্রিক ডিফারেন্স এর প্রতিটি কম্পোনেন্ট একটি জোড় দৈর্ঘ্যের সাইকেল অথবা একটি পাথ হবে।</p>
<p> <strong> প্রমাণঃ </strong> ধরি ম্যাচিং দুটি $latex M_{1}$ ও $latex M_{2}$ এবং তাদের সিমেট্রিক ডিফারেন্স $latex D$। যেই এজটি দুটি ম্যাচিং এই আছে সে $latex D$ এ থাকবে না। তাহলে মূল গ্রাফটি কিছু কম্পোনেন্ট এ ভাগ হয়ে যেতে পারে। এখন, প্রতিটি কম্পোনেন্ট এর যে কোন ভারটেক্স এর ডিগ্রী ২ এর বেশি হবে না। কারণ, তার সর্বোচ্চ একটি এজ $latex M_{1}$ এ থাকবে এবং সর্বোচ্চ আরেকটি এজ $latex M_{2}$ এ থাকবে। তাই গ্রাফের কম্পোনেন্টগুলো হবে সাইকেল অথবা পাথ। যেহেতু সাইকেল এর পাশাপাশি দুটি এজ কোন ম্যাচিং এ থাকতে পারবে না, তাই সাইকেল এর দৈর্ঘ্য বিজোড় হতে পারবে না। পাথের ক্ষেত্রেও একটি এজ যদি $latex M_{1}$ এর হয়, তার পাশের দুটি এজ হবে $latex M_{2}$ এর। অর্থাৎ, পাথ গুলোকে $latex M_{1}$-অল্টারনেটিং পাথ বলা যায়, আবার $latex M_{2}$-অল্টারনেটিং পাথ ও বলা যায়।</p>
<p> <strong> উপপাদ্যঃ[Berge's Theorem]</strong> $latex G$ এর উপর একটি ম্যাচিং $latex M$ ম্যাক্সিমাম হবে যদি ও কেবল যদি $latex G$ তে কোন $latex M$-অগমেন্টিং পাথ না থাকে।</p>
<p> <strong> প্রমাণঃ </strong> প্রথমে প্রমাণ করি, $latex M$ ম্যাক্সিমাল হলে কোন $latex M$-অগমেন্টিং পাথ থাকবে না। ধরলাম, একটি $latex M$-অগমেন্টিং পাথ পাওয়া গেল। এবার এই পাথ এর যেই এজ $latex M$ এ আছে তাকে $latex M$ থেকে বাদ দেই, এবং যেই এজ $latex M$ এ নেই, তাকে $latex M$ এ যোগ করি। তাহলে এমন একটি ম্যাচিং $latex M'$ পাই যেটা $latex M$ থেকেও বড়। কিন্তু আমরা জানি $latex M$ হচ্ছে ম্যাক্সিমাম ম্যাচিং। অর্থাৎ, অগমেন্টিং পাথ পাওয়া সম্ভব না।</p>
<p> এবার প্রমাণ করি, $latex M$-অগমেন্টিং পাথ না থাকলে $latex M$ ম্যাক্সিমাম। আমরা যদি প্রমাণ করতে পারি যে, $latex M$ ম্যাক্সিমাম না হলে $latex M$-অগমেন্টিং পাথ অবশ্যই থাকবে, তাহলে যেহেতু $latex M$-অগমেন্টিং পাথ নেই, তাই ম্যাচিংটি ম্যাক্সিমামই হবে। ধরে নেই, $latex M$ ম্যাক্সিমাম না। অতএব অন্য একটি ম্যাচিং $latex M'$ আছে যেটি ম্যাক্সিমাল। ধরি, $latex D = M \Delta M'$। যেহেতু $latex D$ এর প্রতিটি কম্পোনেন্ট জোড় সাইকেল অথবা পাথ এবং সাইকেল এর প্রতি দুটি পাশাপাশি এজ এর একটি $latex M$ এর আরেকটি $latex M'$ এর এবং $latex M'$ এ অন্তত একটি এজ বেশি আছে, তাই এমন একটি পাথ থাকবে যেখানে এর $latex M'$ এজ বেশি। অর্থাৎ শুরু হবে $latex M'$ দিয়ে শেষও হবে $latex M'$ দিয়ে। অর্থাৎ, এটি একটি $latex M$-অগমেন্টিং পাথ। তার মানে, যে কোন ম্যাচিং যদি ম্যাক্সিমাম না হয়, তাহলে গ্রাফে একটি অগমেন্টিং পাথ থাকবেই। অতএব, $latex G$ তে যদি $latex M$-অগমেন্টিং পাথ না থাকে তাহলে $latex M$ ম্যাক্সিমাম ম্যাচিং হবে।</p>

<p>অনেক সময় আমরা বাইপার্টাইট ম্যাচিং এর যে কোন এই সাইডের সব ভারটেক্স কে সম্পৃক্ত করতে চাই। যেমন, আমরা চাই সব মানুষ একটি করে চাকরি পাক, অথবা প্রতিটি ছেলের বিয়ে হোক বা প্রতিটি মেয়ের বিয়ে হোক। যদি $latex X,Y$ একটি বাইপার্টাইট গ্রাফ হয়, তাহলে $latex X$ এর প্রতিটি ভারটেক্স কে সম্পৃক্ত করাকে আমরা বলবো $latex X$ কে সম্পৃক্ত করা। আর $latex N(X)$ দিয়ে বুঝাবো $latex X$ প্রতিটি ভারটেক্সের প্রতিবেশি সেট এর ইউনিয়ন। অর্থাৎ, $latex N(X) = \bigcup_{v \in X}^{} N(v)$</p>
<p><strong>উপপাদ্যঃ[Hall's Marriage Theorem]</strong> একটি বাইপার্টাইট গ্রাফ $latex X,Y$ এর একটি ম্যাচিং থাকবে যেটা $latex X$ এর প্রতিটি ভারটেক্সকে সম্পৃক্ত করবে যদি ও কেবল যদি $latex X$ এর যে কোন সাবসেট $latex S$ এর জন্য $latex |N(S)| \geq |S|$ হয়।</p>
<p><strong> প্রমাণঃ </strong> যদি $latex X$ সম্পৃক্ত হয়, তাহলে $latex X$ এর প্রতিটি ভারটেক্স $latex Y$ এ ভিন্ন ভিন্ন ভারটেক্স এর সাথে $latex M$ দ্বারা সংযুক্ত। তাই যে কোন $latex S \subset X$ এর জন্য, $latex |N(S)| \geq |S|$ হবে।</p>

<p> এবার ধরি, যে কোন  $latex S \subset X$ এর জন্য $latex |N(S) \geq |S|$। এখন, দেখাতে হবে অবশ্যই এমন একটি ম্যাচিং $latex M$ আছে যেটা $latex X$ কে সম্পৃক্ত করবে। যেহেতু গ্রাফটি বাইপার্টাইট, তাই এমন কোন ম্যাচিং থাকা সম্ভব হলে, ম্যাক্সিমাম ম্যাচিং গুলোও $latex X$ কে সম্পৃক্ত করবে। এখন আমরা দেখাবো যে, একটি ম্যাক্সিমাম ম্যাচিং যদি $latex X$ কে সম্পৃক্ত না করে, তাহলে $latex X$ এর এমন একটি সাবসেট $latex S$ আছে যার জন্য $latex |N(S)| &lt; |S|$ হয়। </p>

<p> ধরি, $latex M$ সবাইকে সম্পৃক্ত করে না এবং $latex X$ এ একটি অসম্পৃক্ত ভারটেক্স $latex u$ আছে এবং $latex X$ এ $latex u$ থেকে $latex M$-অল্টারনেটিং পাথ দিয়ে যাওয়া যায় এমন ভারটেক্স এর সেট $latex S$ এবং $latex Y$ এ থেকে অল্টারনেটিং পাথ দিয়ে যাওয়া যায় এমন সব ভারটেক্স এর সেট $latex T$। আমরা প্রমাণ করব যে, $latex M$, $latex S-\{u\}$ কে $latex T$ এর সাথে ম্যাচ করে। কারণ, $latex u$ থেকে সাধারণ এজ দিয়ে $latex T$ তে যাওয়া হয়, আবার $latex T$ থেকে $latex M$ এর এজ ব্যবহার করে $latex S$ এ আসা হয়, আবার $latex S$ থেকে সাধারণ এজ দিয়ে $latex T$ তে যাওয়া হয় এবং $latex T$ থেকে $latex M$ এর এজ দিয়ে $latex S$ এ আসা হয়। অর্থাৎ, $latex |T| = |S| - 1$.</p>
<p> এখন আমরা আরও প্রমাণ করব যে, $latex |T| = |N(S)|$. মনে করি, $latex X$ এ এমন একটি ভারটেক্স $latex v$ আছে যেটা $latex T$ তে নাই কিন্তু $latex S$ এ তার কোন প্রতিবেশি আছে। এরকম ভারটেক্স যদি থাকে তাহলে সে অসম্পৃক্ত হবে। কারণ $latex S$ এর কারো সাথে সে $latex M$ এর এজ দিয়ে যুক্ত হতে পারবে না কারণ $latex S-{u}$ এর সবাই $latex T$এর কারো না কারো সাথে ম্যাচ হয়ে আছে। আবার $latex u$ এর সাথে $latex M$এর এজ দিয়ে যুক্ত হতে পারবে না কারণ $latex u$ অসম্পৃক্ত। অর্থাৎ, ইউ এস এর সাথে সাধারণ এজ দিয়েই যুক্ত হবে। এখন $latex S$ এর বাইরে $latex v$এর যদি কোন প্রতিবেশি $latex w$ থাকে যার সাথে $latex M$ এর এজ দিয়ে যুক্ত, তাহলে, $latex uw$ একটি $latex M$-অল্টারনেটিং পাথ এবং যেহেতু $latex w$, $latex X$ এ আছে, তাই ওর $latex S$ এ থাকার কথা। অর্থাৎ, $latex S$ এর বাইরে কারো সাথে $latex M$ এর এজ দিয়ে যুক্ত হতে পারবে না। অর্থাৎ, $latex v$ অসম্পৃক্ত হবে এবং $latex S$ এর সাথে সাধারণ এজ দিয়ে যুক্ত হবে। কিন্তু সেক্ষেত্রে $latex uv$ একটি $latex M$-অল্টারনেটিং পাথ এবং যেহেতু $latex v$, $latex Y$ এ আছে তার মানে এর $latex T$ তে থাকার কথা। অর্থাৎ, $latex T$ এর বাইরে এমন $latex v$ পাওয়া সম্ভব না। অর্থাৎ, $latex T = N(S)$. কিন্তু তার মানে $latex |N(S)| = |T| = |S| - 1$. অর্থাৎ, $latex |N(S)| &lt; |S|$. সুতরাং, ম্যাক্সিমাম ম্যাচিং ও যদি $latex X$ কে সম্পৃক্ত করতে না পারে তাহলে $latex X$ এর একটি সাবসেট $latex S$ পাওয়া যাবেই যার জন্য $latex |N(S)| &lt; |S|$. তার মানে $latex X$ এর যে কোন সাবসেট $latex S$ এর জন্য যদি $latex |N(S)| \geq |S|$ হয়, তাহলে একটি ম্যাচিং পাওয়া যাবেই যেটা $latex X$ কে সম্পৃক্ত করে।</p>
<p> উপরের উপপাদ্যে যদি $latex |X| = |Y|$ হয়, তাহলে সেটাকে <strong> Frobenius's Theorem </strong> বলে। </p>

<p> <strong>সমস্যাঃ</strong> $latex n$ একটি ধনাত্বক সংখ্যা এবং ধর $latex S_{1}, S_{2}, \cdots, S_{n}$ হচ্ছে $latex \{1, 2, \cdots, n\}$ সেট এর সাবসেট যেন যে কোন $latex 1 \leq k \leq n$ এর জন্য যে কোন $latex k$ টি সেট এর ইউনিয়নে অন্তত $latex k$ টি সংখ্যা থাকবে। প্রমাণ কর যে, $latex (1, 2, \cdots, n)$ এর একটি পারমুটেশন $latex (a_{1}, a_{2}, \cdots, a_{n})$ আছে যেন সকল $latex 1 \leq i \leq n$ এর জন্য $latex a_{i} \in S_{i}$ হয়। </p>

<p> <strong>সমাধানঃ</strong> আমরা এটিকে একটি গ্রাফ থিওরির সমস্যায় রুপান্তর করব। আমরা একটি বাইপার্টাইট গ্রাফ $latex X,Y$ বানাবো যেন $latex |X| = |Y| = n$ হয়। $latex X$ এর ভারটেক্স গুলোকে $latex 1, 2, \cdots, n$ লেবেলিং করি। আর $latex Y$ এর ভারটেক্স গুলোকে $latex S_{1}, S_{2}, \cdots, S_{n}$ লেবেলিং করি। যেকোন $latex S_{i}$ ভারটেক্সের সাথে এর উপাদান গুলোর এজ দেই। এখন আমাদের শুধু প্রমাণ করতে হবে যে, এই গ্রাফ এ পারফেক্ট ম্যাচিং সম্ভব। আমরা হলের উপপাদ্য ব্যবহার করে দেখাবো যে, এমন একটি ম্যাচিং আছে যেটা $latex Y$ কে সম্পৃক্ত করে।</p>

<p> $latex Y$ এর যে কোন সাবসেট $latex Z$ এর ভারটেক্সের সংখ্যা যদি $latex k$ হয়, তাহলে ভারটেক্সের সেট গুলোর ইউনিয়ন আসলে $latex N(Z)$. কিন্তু প্রশ্নমতে, $latex |N(Z)| \geq k = |Z|$. যেটা হলের উপপাদ্যের শর্ত পূরণ করে। অর্থাৎ, একটি ম্যাচিং আছে যেটা $latex Y$ কে সম্পৃক্ত করে। যেহেতু $latex |X| = |Y|$, তাই ঐ ম্যাচিং $latex X$ কেও সম্পৃক্ত করে। এবার ধরলাম $latex X$ এর $latex j$ লেবেলযুক্ত যে কোন ভারটেক্স $latex Y$ এর $latex S_{i}$ এর সাথে যুক্ত। তাহলে, $latex a_{i} = j$ নিলেই আমরা $latex (1, 2, \cdots, n)$ এর একটি পারমুটেশন $latex (a_{1}, a_{2}, \cdots, a_{n})$ পাই যেন সকল $latex 1 \leq i \leq n$ এর জন্য $latex a_{i} \in S_{i}$ হয়। </p>

<p> <strong> সমস্যাঃ [Canada 2006] </strong> $latex m$ সারির এবং $latex n$ কলামের একটি আয়তাকার গ্রীডের প্রতিটি সেল এ একটি অঋণাত্বক সংখ্যা আছে। প্রতিটি সারি এবং প্রতিটি কলামে অন্তত একটি ধনাত্বক সংখ্যা আছে। যদি একটি সারি এবং একটি কলাম একটি ধনাত্বক সংখ্যায় ছেদ করে, তাহলে ঐ সারির সংখ্যাগুলোর যোগফল ঐ কলামের সংখ্যাগুলোর যোগফলের সমান হয়। প্রমাণ কর যে, $latex m = n$. </p>
<p> <strong> সমাধানঃ</strong> আমরা একটি বাইপার্টাইট গ্রাফ $latex X,Y$ বানাই যেন $latex X = m$ এবং $latex Y = n$ হয়। $latex X$ এর প্রতিটি ভারটেক্স দিয়ে বোঝায় একটি সারি এবং $latex Y$ এর প্রতিটি ভারটেক্স দিয়ে বোঝায় একটি কলাম। যদি একটি সারি এবং একটি কলাম এর কমন সেল এ একটি ধনাত্বক সংখ্যা থাকে তাহলে তাদের মাঝে একটি এজ দেই এবং সেই এজ কে লেবেল করি ঐ ধনাত্বক সংখ্যা দিয়ে। </p>
<p> ধরি, এমন কোন ম্যাচিং নেই যেটা $latex X$ কে সম্পৃক্ত করে। তার মানে $latex X$ এ এমন কোন সাবসেট $latex S$আছে যার জন্য $latex |S| &gt; |N(S)|$ হবে। মনে করি, $latex S$ এ $latex k$ টি সারি আছে। এই সারিগুলোর যোগফল হচ্ছে $latex r_{1}, r_{2}, \cdots, r_{k}$. মনে করি, $latex N(S)$ এ $latex l$ টি কলাম আছে এবং কলামগুলোর যোগফল হচ্ছে $latex c_{1}, c_{2}, \cdots, c_{l}$. এবার দুইটি উপায়ে আমরা $latex S$ এর সাথে $latex N(S)$ এর যেসব এজ আছে সেসব এজ এর যোগফল হিসাব করব। $latex S$ এর দিক থেকে চিন্তা করলে সেটা $latex \sum_{i = 1}^{k} r_{i}$ আবার এর দিক থেকে চিন্তা করলে সেটা $latex \sum_{i = 1}^{l} c_{i}$. কিন্তু যেকোন $latex c_{i}$ আসলে $latex r_{1}, r_{2}, \cdots, r_{k}$ এর কোন একটির সমান আবার যেহেতু $latex l &lt; k$, তাই $latex \sum_{i = 1}^{l} c_{i} &lt;  \sum_{i = 1}^{k} r_{i}$. যেটা অসম্ভব। তাই আমরা যে ধরেছিলাম $latex X$ কে সম্পৃক্ত করে এমন ম্যাচিং থাকা সম্ভব না, সেই ধারনা ভুল। অর্থাৎ, একটি ম্যাচিং কে সম্পৃক্ত করে। তাই $latex m \leq n$.</p>
<p> আবার ধরি, এমন কোন ম্যাচিং নেই যেটা $latex Y$ কে সম্পৃক্ত করে। উপরের মত একইভাবে দেখাই যে, এটা সম্ভব না। তাই এমন ম্যাচিং আছে যেটা $latex Y$ কে সম্পৃক্ত করে। তাই $latex n \leq m$. অন্যথায়, $latex m = n$. </p>

<p> <strong>সমস্যাঃ</strong> একটি $latex n \times n$ ম্যাট্রিক্সের প্রতিটি সেলে $latex 0$ অথবা $latex 1$ আছে। এমন একটি ম্যাট্রিক্স কে পারমুটেশন ম্যাট্রিক্স বলা হবে যদি ম্যাট্রিক্সের প্রতিটি সারিতে কেবল ১টি $latex 1$ থাকে এবং প্রতিটি কলামে কেবল ১টি $latex 1$ থাকে। অঋণাত্বক সংখ্যার একটি ম্যাট্রিক্স $latex M$ দেওয়া আছে যার প্রতিটি সারির যোগফল সমান এবং প্রতিটি কলামের যোগফল সমান। প্রমাণ কর যে, $latex M$ কে শুধুমাত্র কিছু পারমুটেশন ম্যাট্রিক্স এর যোগফল হিসেবে লেখা যাবে। </p>

<p> <strong> সমাধানঃ </strong> ধরে নেই, ম্যাট্রিক্স এর প্রতিটি সারির যোগফল $latex R$ এবং প্রতিটি কলামের যোগফল $latex C$ । যদি আমরা ম্যাট্রিক্স এর সংখ্যাগুলোর যোগফল সারিগুলোর যোগ ফল থেকে বের করি, তাহলে সেটা $latex nR$ এবং কলামগুলোর যোগফল থেকে বের করি, তাহলে সেটা $latex nC$. যেহেতু, $latex nC = nR$, তাই $latex R = C$. অর্থাৎ সকল সারি ও কলামের যোগফল আসলে সমান।</p>
<p> এবার আমরা ম্যাট্রিক্স এর সারি ও কলামগুলোর এই যোগফলের উপর গাণিতিক আরোহ পদ্ধতি ব্যবহার করে আমরা প্রমাণ করব যে, কোন ম্যাট্রিক্স $latex M$ এর উপাদানগুলি যদি অঋণাত্বক হয় এবং প্রতিটি সারি ও প্রতিটি কলামের যোগফল $latex S$ হয়, তাহলে $latex M$ কে কিছু পারমুটেশন ম্যাট্রিক্স এর যোগফল হিসেবে লেখা যাবে। </p>
<p> কোন ম্যাট্রিক্স এর জন্য $latex S = 1$ হলে সে নিজেই একটা পারমুটেশন ম্যাট্রিক্স। অর্থাৎ, এর জন্য দাবিটি সত্যি। এবার ধরে নেই, $latex S = n-1$ এর জন্য দাবিটি সত্যি, যেখানে $latex n \geq 2$.</p>
<p> এবার আমরা $latex n$ যোগফলের একটি ম্যাট্রিক্স নেই। ম্যাট্রিক্সটি থেকে একটি বাইপার্টাইট গ্রাফ $latex X,Y$ বানাই যেন $latex |X| = |Y| = n$ হয় এবং $latex X$ এর প্রতিটি ভারটেক্স দিয়ে বোঝায় $latex M$ এর একটি সারি এবং $latex Y$ এর প্রতিটি ভারটেক্স দিয়ে বোঝায় $latex M$ এর একটি কলাম। ধরি, $latex X$ এর সারিগুলো $latex r_{1}, r_{2}, \cdots, r_{n}$ এবং $latex Y$ এর কলামগুলো $latex c_{1}, c_{2}, \cdots, c_{n}$. যদি $latex M_{ij} &gt; 0$ হয়, তাহলে $latex r_{i}$ এর সাথে $latex c_{j}$ এর একটি এজ দেই। এজ এর ওয়েট $latex M_{ij}$ দেই । এখন আমরা প্রমাণ করব যে, এই গ্রাফে একটি পারফেক্ট ম্যাচিং আছে।</p>

<p> যদি এমন কোন ম্যাচিং না থাকে যেটা $latex X$ কে সম্পৃক্ত করে তাহলে $latex X$ এর কোন সাবসেট $latex S$ আছে যার জন্য $latex |N(S)| &lt; |S|$ হবে। ধরি, $latex |S| = k$ এবং $latex |N(S)| = l$. $latex S$ এর সাথে $latex N(S)$ এর যেই এজ গুলো আছে সেগুলোর যোগফল ২ ভাবে বের করি। সারিগুলোর দিক থেকে সেই যোগফল হচ্ছে $latex \sum_{i = 1}^{k} sum(r_{i}) = nk$. আবার, কলামগুলোর দিক থেকে সেই যোগফল হচ্ছে, $latex \sum_{i = 1}^{l} sum(c_{i})$. যেহেতু, যে কোন $latex i$ এর জন্য 
$latex sum(c_{i}) \leq n$ এবং $latex l &lt; k$, তাই, $latex nk = \sum_{i = 1}^{k} sum(r_{i}) = \sum_{i = 1}^{l} sum(c_{i}) \leq nl$. অর্থাৎ, $latex k \leq l$. যেটা অসম্ভব। তাই, অবশ্যই একটি ম্যাচিং থাকবে যেটা $latex X$ কে সম্পৃক্ত করবে। আর যেহেতু, $latex |X| = |Y|$, তাই সেটা $latex Y$ কেও সম্পৃক্ত করবে। অর্থাৎ, এই গ্রাফে পারফেক্ট ম্যাচিং সম্ভব। এই ম্যাচিংটিকে যদি আমরা ম্যাট্রিক্স $latex P$ তে পরিণত করি, তাহলে আমরা দেখতে পাই যে, $latex P$ একটি পারমুটেশন ম্যাট্রিক্স। এবার মূল গ্রাফ এর কোন এজ যদি ম্যাচিং এ থাকে, ওই এজ এর ওয়েট ১ কমিয়ে দেই। তাহলে প্রতিটি কলামের যোগফল হয় $latex n-1$ এবং প্রতিটি কলামের যোগফল হয় $latex n-1$. এই নতুন গ্রাফ কে যদি ম্যাট্রিক্স $latex N$ এ রুপান্তরিত করি, তাহলে সেই ম্যাট্রিক্স এর ক্ষেত্রে আমরা জানি যে একে $latex n-1$ টি পারমুটেশন ম্যাট্রিক্স এর যোগফল হিসেবে লেখা যায়। যেহেতু, $latex M = P + N$, তাই, $latex M$ কেও $latex n$ টি পারমুটেশন ম্যাট্রিক্স এর যোগফল হিসেবে লেখা যায়। </p>
<p><strong> উপপাদ্যঃ [Konig's Marriage Theorem] </strong> যদি $latex k &gt; 0$ হয়, তবে যে কোন $latex k$-রেগুলার বাইপার্টাইট গ্রাফ এর জন্য পারফেক্ট ম্যাচিং থাকবে।</p>
<p><strong> প্রমাণঃ </strong> আমরা ধরে নেই গ্রাফ এর এক পার্টিশনে $latex X$ সংখ্যক ভারটেক্স আছে। অপরপাশে $latex Y$ সংখ্যক আছে। যেহেতু গ্রাফটি রেগুলার, তাই, $latex |X|k = e = |Y|k$. অর্থাৎ, $latex |X| = |Y|$.
এবার, $latex X$ এর যে কোন সাবসেট $latex S$ নেই। $latex N(S)$ থেকে যত এজ বের হয়, তার একটি সাবসেট দিয়ে সে $latex S$ এর সাথে যুক্ত। তাই, $latex |S|k \leq |N(S)|k$. অর্থাৎ, $latex |S| \leq |N(S)|$.
তার মানে, এমন একটি ম্যাচিং থাকবে যেটা $latex X$ কে সম্পৃক্ত করে ফেলবে। যেহেতু, $latex |X| = |Y|$ ,তাই সেটি $latex Y$ কেও সম্পৃক্ত করবে এবং এটি একটি পারফেক্ট ম্যাচিং।</p>
